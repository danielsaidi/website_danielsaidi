Tusen vingslag
==============

Håll ut; snart möter mörkret en ljusridå,
som varje år
Håll ut; snart brinner ljuset genom lätta moln,
som varje vår

Vi ser fåglarna ta fart;
tusen vingslag vigda värmen
Ett besked om kalla dagar,
om att isarna drar närmre,
men på sitt sätt rätt underbart

Håll ut; snart bryter havet sin isridå,
som varje år
Håll ut; snart brinner isen i en nyfödd å,
precis som varje vår

Vi ser färgerna ta fart;
tusen kulörer vigda marken
Ett besked om kalla dagar,
om att frost snart intar barken,
men på sitt sätt rätt underbart

Håll ut; snart möter mörkret en ljudridå,
precis som varje år

Vi ser fåglarna ta fart;
tusen vingslag vigda värmen
Ett besked om varma dagar,
om att sommaren drar närmre;
perfekt och underbar

