Tills skalet fallit av
======================

Du låg där kvar, som en tidningsbild
genom en suddig lins
Oförmögen att fokusera mark;
du är så blind

Jag stod där kvar, som en piedestal;
gjuten fast, inte flyttbar
Med vridna läppar log jag svagt
för varje slag

Känns det fel att ligga ned?
Vad har du kvar nu?

Du låg där kvar, som en kommentar,
en oskriven lag,
ett skräckvälde ställt på kant;
nu har du förlorat allt

Känns det fel att inte se någonting?
Vad har du kvar nu?

Jag såg dig ligga kvar
Flämtandes för varje slag
Tills skalet fallit av
Och jag tycker att det var
någonting så obeskrivligt bra
Men kanske borde jag inte känna så

Jag stod där kvar, som en hämndaktion
mot en grym person
Ofrivillig domare, jury, bödel;
det känns så fel, så fel,
men det gör mig så hel

För jag såg dig ligga kvar
Flämtandes för varje slag
Tills skalet fallit av
Och jag tycker att det var
någonting så outhärdligt bra
Men kanske borde jag inte känna så