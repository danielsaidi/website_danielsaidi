Tiden går
=========

Det känns som om jag sålt min själ
för lite trygghet längre fram;
ett fegt farväl till mig själv

Och jag som trodde på nåt mer
lämnar nu drömmarna därhän
med blicken sänkt ner i det grå

En malplacerad pusselbit som inte hör hit

Jag fyller livet med teknik;
ett substitut för allt jag mist,
men tyst panik regerar till sist

För allt jag gett upp,
allt jag lämnat att dö,
sår små frön som växer och brister

Jag trodde jag var ämnad för
stora ord
men livet styr åt motsatt håll,
och tiden går

Jag rusar fram som om jag vet
vad det är jag jagar,
men det är ingen hemlighet
att det är nåt som saknas här
Är det här nåt att hålla kär,
när allt jag vill
är att drömma mig iväg?

(Jag blev tillsagd av en vän
att vuxna är barn som blivit galna,
och att jag borde söka mig hem igen;
att jag slösar mina dar med att undra
om man kan ena två så skilda liv -
akademi och musik?
Jag får väl se i sinom tid)

Livet styr åt motsatt,
och tiden går
Men jag ska styra livet åt ett helt nytt håll,
så att tiden står still
